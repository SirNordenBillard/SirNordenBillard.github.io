---
title: "Lært i Keglebillard #2"
date: 2026-01-14 18:30:00 +0100
categories: [Direktører]
tags: [Direktører, Dobbelt højspids]
---
Lad os fortsætte, hvor vi slap sidst!
Forestil dig situationen igen: Du har enten fået en direktør, men linjen fra sidste uge med højspidsen går ikke gennem keglefeltet, så det dessin kan ikke spilles. Det kan også være, at du er kommet godt i gang med en serie og skal have bande, men du har ikke vinklen på hvid til at komme videre.
Hvordan løser vi det, så vi stadig får et godt oplæg og ikke bare støder den planløst igennem?

###  Prøv en dobbelt højspids
Svaret er faktisk relativt simpelt: Man kan nemlig også spille hvid bal igennem ved hjælp af en dobbelt højspids.
Dette dessin er en smule sværere end den almindelige højspids, da stødet er større og stiller større krav til tempokontrol. Men det er noget, alle kan lære - og jeg vil faktisk påstå, at mange allerede spiller den underbevidst, dog ofte enten for blødt eller alt for hårdt... Lad os tage et kig på, hvordan det gøres!

<div class="d-flex flex-row justify-content-between gap-2">
  <img src="/assets/img/posts/Dobbelt-højspids-til-ny-direktør-Figur-1.png" class="w-50 shadow rounded" alt="Figur 1">
  <img src="/assets/img/posts/Dobbelt-højspids-til-ny-direktør-Figur-2.png" class="w-50 shadow rounded" alt="Figur 2">
</div>
<em class="d-block text-center mt-2 text-muted">På figur 1 ses den samme situation som i videoen nedenfor. Figur 2 viser den generelle grundlinje, for en dobbelt højspids. Klik på billedet for at forstørre det.</em>

Bruger man grundlinjen for en dobbelt højspids som reference (se figur 2), går linjen fra midterdiamanten på den kortbande, man står ved, til halvvejs mellem diamanten ved hullet og den første diamant efter hullet ved den modsatte kortbande.
Husk: Ikke alle borde er ens, så tjek altid bordet under opvarmningen og justér derefter - men linjen burde passe nogenlunde de fleste steder.
Bruger vi denne linje og parallelforskyder den til midten af hvid, kan vi se, at hvid cirka skal ramme 2/3 af vejen mellem midterdiamanten og diamanten til venstre for denne på den modsatte kortbande. Det vil bringe hvid ind i en dobbelt højspids, der sender den tilbage mod midten af bordet.

---

### Se stødet udført her

{% include embed/youtube.html id='wzghWahqp8s' %}
{: .mt-4 }

---

**VIGTIGT**: I mit eksempel og i videoen vælger jeg at støde hvid mod selve diamanten i stedet for kun 2/3 af vejen. Det gør jeg for at være sikker på, at hvid rammer langbanden inden hullet. Det tillader samtidig, at jeg kan støde lige på hvid, så rød kan kontrolleres bedst muligt med et stopstød. Det resulterer i, at dobbelt højspidsen bliver større og kommer ud længere til højre på bordet (set fra kortbanden) - men det gør ikke noget, da rød er stoppet i samme side.

Gør du det på denne måde, kan en ny direktør opnås, som vist i videoen. Det kræver lidt træning at finde tempoet, men det er et utroligt brugbart dessin i kamp!

### En ekstra lille fidus
Hvis vi forestiller os, at vi har den anden hvide liggende på modsatte halvdel af bordet (i højre side), kan man i stedet for stopstød spille med medløb. Så løber rød ned bagved den hvide, og du ender i en situation, hvor begge hvide ligger inde omkring keglerne. Det er mega favorabelt!
Lad det ikke blive for kompliceret: Selvom det lyder teknisk, så pas på med at gøre det sværere, end det er. Parallelforskydningen behøver ikke være 100 % præcis; der er plads til en fejlmargin. Hvis tempoet passer nogenlunde, er der gode udsigter til en direktør!

Prøv det af og træn det - det er helt bestemt et dessin, I vil blive glade for. Det er jeg i hvert fald selv blevet.
Og selvfølgelig... har du spørgsmål, så skriv dem endelig (Knappen nedenfor tager dig direkte til facebook opslaget). Det samme gælder, hvis du kan bruge det til noget - det kunne jo være fedt, hvis nogen lige har opdaget deres nye favorit-dessin.

Held og lykke og god træning!

<div class="d-grid gap-2 col-md-8 mx-auto mt-5">
  <a href="https://www.facebook.com/SirNordenBillard/posts/pfbid023dwoh7Hp6Zvi61Zhrq1ciX1gUs8FyneSXCycgq1NN8Gdb9YkDDZQPmBiRQwwW1wSl" class="btn btn-outline-primary shadow-sm rounded-pill" target="_blank" rel="noopener">
    <i class="fab fa-facebook-f me-2"></i> Deltag i debatten eller stil dine spørgsmål på Facebook
  </a>
</div>